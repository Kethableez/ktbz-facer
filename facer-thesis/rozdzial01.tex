\chapter{Wstęp}
\section{Wprowadzenie}
Aplikacje internetowe na stałe znalazły miejsce w codziennym życiu wielu osób na całym
świecie. W związku z tym kluczowym aspektem związanym z serwisami internetowymi jest zapewnienie bezpieczeństwa i poufności danych. Wraz z rozwojem aplikacji internetowych rośnie
również zagrożenie związane z atakami phishingowymi lub kradzieżami danych, których celem
jest wyłudzenie danych logowania do różnych serwisów. Kradzież danych może nieść ze sobą
bardzo poważne konsekwencje i popularne niegdyś metody uwierzytelniania użytkowników są
już niewystarczająco bezpieczne. Dlatego też pojawiają się coraz to nowsze i bardziej zaawansowane technologie oraz mechanizmy, których celem jest zwiększenie bezpieczeństwa danych w
internecie. Jednym z potencjalnych rozwiązań może być wykorzystanie technologii opierającej
się na sztucznej inteligencji z zakresu rozpoznawania twarzy.

Podstawowym mechanizmem w procesie weryfikacji oraz identyfikacji tożsamości z wykorzystaniem sztucznych sieci neuronowych jest zdolność do analizy unikalnych cech twarzy zapisanych najczęściej w postaci wektorowej. Sam proces rozpoznawania twarzy składa się z kilku
etapów. Jego metoda działania opiera się zazwyczaj na porównaniu wektora cech charakterystycznych twarzy z zapisanym wzorcem przy pomocy różnych miar. Proces rozpoznawania twarzy
w parze z odpowiednimi mechanizmami zabezpieczenia może stanowić potencjalnie bardzo dobrą i intuicyjną w obsłudze metodę uwierzytelniania odporną na kradzieże danych.


\section{Cel oraz zakres pracy}
Celem niniejszej pracy jest przedstawienie zastosowania sztucznej inteligencji z zakresu rozpoznawania twarzy jako metody uwierzytelniania w aplikacjach internetowych. Opierając się na różnych badaniach oraz uwzględniając obecny stan technologii, przeprowadzona zostanie analiza pod kątem bezpieczeństwa.

% Praca ta ma na celu przedstawienie zastosowania sztucznej inteligencji w kontekście rozpoznawania twarzy jako metody uwierzytelniania w aplikacjach internetowych. Analizując obecny stan technologii, przewagi i wady tego podejścia oraz potencjalne zagrożenia związane z jej wykorzystaniem, zaprezentujemy kompleksowy obraz tego, jakie korzyści może przynieść ta innowacyjna technologia oraz jakie wyzwania należy rozwiązać.

Zakresem pracy będzie opracowanie platformy internetowej do badania różnych metod uwierzytelniania w tym technologii wykorzystujących sztuczną inteligencję. Po dokładnym zapoznaniu się z wszystkimi niezbędnymi pozycjami literatury zostanie opracowany model sztucznej sieci neuronowej z zakresu rozpoznawania twarzy, który dodatkowo będzie poddany badaniom i porównaniu z dostępnymi rozwiązaniami. Aplikacja zostanie również udostępniona grupie badawczej, której zadaniem będzie ocena samej aplikacji, oraz przedstawienie subiektywnej opinii na temat metod uwierzytelniania i sztucznej inteligencji przy pomocy ankiety. Końcowym etapem będzie analiza wyników oraz przedstawienie końcowych wniosków co do wykorzystania tego typu rozwiązania.

% Znaczenie badania jest takie żeby sprawdzić czy internet jest gotowy na metody uwierzytelniania wykorzystujące sztuczną itneligencję.

% \section{Zawartość pracy}
% Niniejsza praca została podzielona na poszczególne rozdziały.

% Rozdział 2 skupia się na teoretycznym podejściu do badanego tematu. Uwzględnia zarówno publikacje naukowe związane z metodami uwierzytelniania użytkowników, jak i teoretyczny opis wykorzystywanych narzędzi, modeli sieci neuronowych.
% Rozdział 3 zawiera część inżynierską niniejszej pracy. Zawiera opis implementacji aplikacji internetowej oraz własnego modelu sieci neuronowej. Dodatkowo zawiera opis opracowanej ankiety do badań wśród internautów.
% Rozdział 4 opisuje podejście do badań opracowanego tematu.
% Rozdział 5 skupia się na analizie wyników badań.
% Rozdział 6 ma za zadanie podsumować wyniki badań oraz wyciągnąć wnioski.

% Niniejszy dokument powstał z myślą o ujednoliceniu sposobu redagowania prac dyplomowych magisterskich i inżynierskich. Cel ten starano się osiągnąć poprzez sformułowanie reguł redakcyjnych oraz dostarczenie gotowego do wykorzystania kodu źródłowego, przygotowanego do kompilacji w systemie \LaTeX{}. W dokumencie zebrano więc zalecenia i uwagi o charakterze technicznym (dotyczące takich zagadnień, jak na przykład: formatowanie tekstu, załączanie rysunków, układ strony) oraz redakcyjnym (odnoszące się do stylu wypowiedzi, sposobów tworzenia referencji itp.). Ponadto skomentowano stworzony kod źródłowy, by na podstawie przekazanych wskazówek lepiej można było zrozumieć znaczenie użytych komend. W efekcie prezentowany dokument (a raczej zestaw dokumentów wchodzących w skład \LaTeX{}-owego projektu) pełnić może rolę szablonu, w którym wystarczy zmienić treść, aby po kompilacji uzyskać dobrze sformatowaną pracę dyplomową w~postaci dokumentu \texttt{pdf}.  



% Szablon przygotowano do kompilacji narzędziem \texttt{pdflatex} należącym do dystrybucji systemu \LaTeX. Aby skorzystać z szablonu należy wcześniej zainstalować ten system  bądź też skorzystać z usług kompilacji \LaTeX-owych źródeł dostępnych on-line (jak \texttt{OverLeaf}). Na pierwszy rzut oka kod źródłowy szablonu (w szczególności głównego dokumentu \texttt{Dyplom.tex}) może wydać się nieco skomplikowany. Zdecydowano bowiem, by zamiast tworzyć osobną klasę dokumentu lepiej będzie wykorzystać jakąś istniejącą klasę, oferującą zestaw komend ułatwiających składanie tekstu. Wybór padł na klasę \texttt{memoir}. W efekcie szablon utworzono jako sparametryzowaną instancję tej klasy. 
% Samo zaś użycie szablonu jest dość proste. Wystarczy podmienić wartości atrybutów komend użytych do zdefiniowania zawartości strony tytułowej (metadane dokumentu: tytuł, autor, promotor, kierunek, specjalność, słowa kluczowe), a później zadbać o~właściwą strukturę reszty dokumentu. 

% W szablonie zamieszczono komendy zapewniające dołączenie  do wynikowego dokumentu \texttt{pdf} metadanych z podstawowymi informacjami (tytuł, autor, temat, słowa kluczowe, data). Metadane te będą widoczne we właściwościach dokumentu, gdy zacznie się go przeglądać w jakiejś przeglądarce \texttt{pdf} (np.~\texttt{SumatraPD}F lub \texttt{Acrobat Reader}). Niestety, system \LaTeX{} nie wspiera tworzenia dostępnych plików \texttt{pdf} (zgodnych ze standardami PDF/UA, WCAG 2.0/2.1/2.2).

% Szablon pracy dyplomowej nie wiąże się bezpośrednio z tzw.\ ,,Kartą tematu pracy dyplomowej''. Karty tematów są syntetycznymi opisami, które podlegają oficjalnej procedurze zgłaszania, zatwierdzania i wybierania (finalizowanej dokonaniem wpisu studenta na kurs ,,Praca dyplomowa''). Formalnie zawartość kart tematów prac dyplomowych regulowana jest zarządzeniami odpowiedniego Dziekana. Przystępując do redakcji pracy dyplomowej z wykorzystaniem niniejszego szablonu należy pamiętać o obowiązku zachowania zgodności prezentowanych treści z zawartością odpowiedniej karty tematu (merytorycznie musi się wszystko zgadzać).

% Zasadniczo tematy prac inżynierskich wiążą się z wykonaniem jakiegoś konkretnego dzieła (produktu). Formułując cel używa się zwrotów:
% budowa, implementacja, projekt, przeprowadzenia itp. Rolą dyplomanta (na kierunku informatyka) jest dostarczenie dzieła (przynajmniej w~formie prototypu, spełniającego podstawowe wymagania funkcjonalne). Niniejszy szablon pozwolić ma na opisanie tego dzieła.

% Nieco inaczej jest w przypadku tematów prac magisterskich. Tutaj temat wraz z opisem celu i zakresu wyznaczać mają jakiś kierunek badań czy analiz. Od razu nie wiadomo przecież, do czego się dojdzie. A jeśli byłoby wiadomo, to nie byłoby sensu robić badań.  Na tym właśnie polega "piękno" pracy badawczej. 
% Zwykle więc podczas formułowania tematów i opisów tego typu prac stosuje się słowa: badanie, analiza, przegląd, charakterystyka itp. Rolą magistranta jest eksploracja wyznaczonego kierunku, dobre uwarunkowanie analizowanych problemów, przeprowadzenie badań, dostarczenie odpowiedzi. Niniejszy szablon w tym przypadku posłużyć ma za ramy, dzięki którym praca może przyjąć formę dokumentu naukowego.

% Po kompilacji wynikowy dokument \texttt{Dyplom.pdf} należy załadować do systemu APD USOS (\url{https://apd.usos.pwr.edu.pl/}) celem weryfikacji antyplagiatowej i dalszego procesowania. System ten zmienia nazwę załadowanemu plikowi na taką, w której ukryty jest kod wydziału, kod kierunku, typ pracy i jeszcze parę innych danych. Nazwa ta przyjmuje, przykładowo, następującą postać: \texttt{W4N\_\#\#\#\#\#\#\_W04-ITE-INZ\_W04-ITEP-000P-OSIW7.pdf}, gdzie \texttt{\#\#\#\#\#\#} to miejsce na numer indeksu dyplomanta. Z tej racji trudno przewidzieć, jak ostatecznie należy się odwoływać do pliku zarejestrowanego w systemie. Jest to o tyle istotne, iż podczas składania prac dyplomowych wciąż stosowaną praktyką jest dołączanie płyty CD/DVD z jej wynikami (zawierającej dokumentem \texttt{pdf} z tekstem pracy, jak również kodami źródłowymi stworzonego dzieła, instalatorami itp.). Proszę zajrzeć do dodatku \ref{chap:opis-plyty} po dodatkowe wyjaśnienia.



% W rozdziale pierwszym przedstawiono w zarysie czym jest i czego dotyczy niniejszy dokument (jest to szablon, który można zastosować podczas redagowania pracy dyplomowej inżynierskiej bądź magisterskiej). W rozdziale drugim opisano sposób pracy z szablonem. W kolejnym, trzecim rozdziale, przedstawiono zalecenia dotyczące formatowania dokumentu. Rozdział ten pełni rolę czysto informacyjną (dostarczony szablon zapewnia uzyskanie opisanego tam formatowania).
% W rozdziale czwartym zwrócono uwagę na redakcję pracy dyplomowej (od strony edytorskiej i merytorycznej).
% Rozdział piąty poświęcono na uwagi techniczne. Ostatni, szósty rozdział, przeznaczono na kilka słów podsumowania oraz ,,lorem ipsum'' -- wygenerowany tekst, pełniący rolę ,,wypełniacza'', wykorzystany w celach poglądowych (jak dzielić dokument na sekcje).
% Pracy towarzyszy przykładowy wykaz literatury oraz przykładowe dwa dodatki. 











